<div>
    <p>Grammar pattern</p>
    <p> Grammar (၂၃) မျိုးကို <br> ကဗျာရွတ်ပြီး လေ့လာကြမယ်</p>
    <p> (1)<br> When = by the time</p>
    <p> By the time နဲ့ <br> when ကိုကွယ်၊ <br> ပြန်လှန်ပြောင်းရေးမယ်၊ <br> ကျန်တာတွေကိုပြန်ကူးရေး၊ <br> ကော်မာ “,”
        ထည့်လို့ပေး။</p>
    <p> (2)<br> When = Ving</p>
    <p> When ဝါကျကိုရှာလို့ကွယ်၊ <br> Subject အထိဖယ်ပေးထား <br> Verb ကို V1ပြောင်း ing နဲ့ပေါင်း၊ <br>
        ကျန်တာတွေကိုပြန်ကူးရေး၊ <br> ကော်မာထည့်လို့ပေး၊ <br> Pronoun ကို Noun ပြောင်းလို့၊ <br> ကျန်တာပြန်ကူးစို့၊ <br>
        တစ်ခါတစ်ရံ When အစား <br> and, as, because များ<br> မေးထားတယ်လို့ သတိထား <br> When-Vingမခက်သား၊ <br>
        ရေးစို့လွယ်လွယ်လား။</p>
    <p> (3)<br> It is / was …… who / that ……</p>
    <p> V1ကြိယာတွေ့သောအခါ <br> It is နဲ့စပါ၊ <br> V2ကြိယာတွေ့ရင်တော့ <br> It was ရေးလိုက်ပေါ့။ <br>
        လူပုဂ္ဂိုလ်များတွေ့သောအခါ <br> who နဲ့ဆက်လိုက်ပါ၊ <br> လူမဟုတ်ဘဲတွေ့ခဲ့လို့ <br> that ဟုရေးကြစို့၊ <br>
        ကျန်စကားလုံးများပြန်ရေးပေး၊ <br> ရေးစို့လွယ်လွယ်လေး။</p>
    <p> (4)<br> Double Negative Pattern<br> There is / was no …… that / who …… not ……</p>
    <p> V1ကြိယာပေးရင်ကွယ်၊ <br> there is no စမယ်၊ <br> V2ကြိယာပေးထားတော့ <br> there was no ပေါ့။ <br> မေးခွန်းထဲမှာ
        every ပါ၊ <br> သူ့ကိုဖယ်လိုက်ကွာ၊ <br> All the တွေ့လည်းဖြုတ်ထားကွဲ့ <br> ပြန်မထည့်ရဘူးကွဲ့။ <br> Sub
        ဖြစ်တဲ့နာမ်ပုဒ်ဟာ <br> တစ်ခုကိန်းဖြစ်ရမှာ၊ <br> who, that, where တို့သင့်ရာရွေး၊ <br> နာမ်နောက်ကပ်လို့ပေး၊ <br>
        ပေးထား Verb ကိုအကူခေါ် <br> do, does, did လေးနော် <br> not ထည့်ပေးကာရေးလို့ပေး <br> ကျန်တာပြန်ကူးရေး။</p>
    <p> (5)<br> Noun in Apposition</p>
    <p> ဂုဏ်ရည်ပြကိုရွေးလို့ကွယ် <br> Verb to be ထိဖယ်၊ <br> ကျန်တဲ့နာမ်ကို မူတည်လို့ <br> ဆိုင်ရာနာမ်နောက်ပို့၊ <br>
        နာမ်တွေကြားမှာ ကော်မာခြား <br> ရှေ့နောက်ချိန်ဆ သတိထား။</p>
    <p> (6) <br> Neither …… nor</p>
    <p> မတူတာနှစ်ခုတွေ့ရင်ကွယ်၊ <br> neither …… nor ဆက်မယ်၊ <br> တူတာကိုတော့တစ်ခုထည့် <br> စကားဆက်ဖြုတ်ခဲ့။ <br>
        အဓိကကျတာကြိယာ <br> no, not ဖြုတ်လိုက်ပါ။ <br> ကတ္တား၊ ကြိယာ သေချာကြည့် <br> ကိန်းကာလကိုညှိ။</p>
    <p> (7)<br> Both …… and</p>
    <p> မတူတာနှစ်ခု တွေ့သောအခါ <br> both …… and နဲ့ဆက်ပါ။ <br> တူတာကိုတော့ တစ်ခုထည့် <br> စကားဆက်ဖြုတ်ထားခဲ့။ <br>
        ကတ္တား၊ ကြိယာ သေချာကြည့်၊ <br> ကိန်းကာလကိုညှိ။</p>
    <p> (8)<br> Not only …… but also</p>
    <p> မတူတာနှစ်ခုတွေ့သောအခါ <br> not only …… but also ဆက်လိုက်ပါ။ <br> တူတာကိုတော့တစ်ခုထည့် <br> စကားဆက်ဖြုတ်ထားခဲ့၊
        <br> but also နောက်က subject ကြည့် <br> ကိန်းကာလကိုညှိ၊ <br> neither nor သာတွေ့ခဲ့က <br> အငြင်းကြိယာပြုလုပ်ကြ။
    </p>
    <p> (9)<br> Although …… In spite of</p>
    <p> Although နေရာ In spite လာ <br> subject တူသလားကွာ၊ <br> တူသော subject တစ်ခုဖျက် <br> Although ဝါကျဆက်၊ <br>
        Although ဆက်မှ <br> Verb ကိုကွယ် V4ပြင်ရေးမယ်၊ <br> နောက်ဝါကျကိုပြန်ကူးရေး <br> ကော်မာထည့်လို့ပေး။</p>
    <p> (10)<br> In spite of …… Although</p>
    <p> In spite နေရာ Although လာ<br> နောက်ကျ subject ရှေ့ပို့ပါ၊ <br> ing ကိုမူရင်းပြောင်း <br> ကော်မာထည့်လို့ပေါင်း၊
        <br> ရှေ့ပို့ subject အကဲဖြတ် <br> နောက်ဝါကျမှာ နာမ်စားကပ်။</p>
    <p> (11)<br> Too … to &gt; Not … enough to</p>
    <p> Too ကိုဖယ်လို့ not ထည့်ကာ <br> Adjective (adverb) ကိုရှာ၊ <br> ပြောင်းပြန်စကားလုံးပြန်၍သုံး <br> သူ့နောက် enough
        ထည့်လိုက်ဦး။ <br> V2 ကြိယာတွေ့ရင်ကွယ် <br> did ကူခေါ်၍ သုံးရမယ်၊ <br> စာကြောင်းကြည့်ကာသေချာရေး <br> not enough
        to လွယ်လွယ်လေး။</p>
    <p> (12)<br> Not … enough … to &gt; too … to</p>
    <p> Not ကိုဖယ်လို့ too ထည့်ကာ <br> Adjective (adverb) ကိုရှာ၊ <br> ပြောင်းပြန်စကားလုံးပြောင်း၍သုံး <br> enough
        ဖြုတ်လိုက်ဦး၊ <br> did ကူသုံးလို့တွေ့ရင်ကွယ် <br> V2 လို့ပြင်မယ်၊ <br> စာကြောင်းကြည့်ကာသေချာရေး <br> too … to
        မခက်သေး။</p>
    <p> (13)<br> Too … to &gt; so … that</p>
    <p> Subject တူသောဝါကျမှာ <br> too ကို so ပြောင်းပါ၊ <br> adjective နောက်မှာ <br> that ထည့်ပေး <br> to ကိုဖြုတ်၍ရေး၊
        <br> ထို to နေရာအစားမှာ <br> Subject ပြန်ထည့်ပါ၊ <br> subject နောက်ကကြိယာများ <br> အငြင်းပုံစံထား။<br> Subject
        မတူဝါကျမှာ <br> too ကို so ပြောင်းပါ၊ <br> Adjective နောက်တွင် <br> that ထည့်လို့ကျန်တာပြန်ကူးစို့၊ <br> Object
        အား Subject ထား၊ <br> အငြင်းကြိယာရေးစို့လား၊ <br> V1ရှေ့က to ဖြုတ်ပေး <br> Object သင့်ရာနောက်ဆုံးရေး။</p>
    <p> (14)<br> If …… &gt; Unless ……</p>
    <p> If ရဲ့နေရာ Unless လာ<br> ပုံသေမှတ်ထားပါ၊ <br> ကြိယာကိုသေချာကြည့် <br> ကြောင်းကျိုးညီအောင်ညှိ။ <br> If clause
        Verb ဟာ <br> P (အဟုတ်ဝါကျ) ဖြစ်လျှင် <br> Main clause Verb ကိုပြောင်းပြန်ပြင်။ <br> If clause Verb ဟာ <br> N
        (အငြင်းဝါကျ) ဖြစ်က <br> အဲဒီ Verb ကို P ပြင်ကြ။<br> P = positive (အဟုတ်ဝါကျ)<br> N = negative (အငြင်းဝါကျ)<br>
        Nm : If တစ်လုံးတည်း unless ပဲ <br> နောက်ဝါကျကပြောင်းပြန်ပဲ။ <br> If not ဆိုတော့ unless ပေါ့<br> နောက်ဝါကျက
        ဒီအတိုင်းပေါ့။</p>
    <p> (15)<br> Unless …… &gt; If ……</p>
    <p> Unless နေရာ If လာ <br> အကူကြိယာခေါ်လိုက်ပါ၊ <br> not ထည့်ပေးရမှာ၊ <br> ကျန်တာတွေပြန်ကူးရေး <br>
        ကော်မာထည့်လို့ပေး။</p>
    <p> (16)<br> Parallel Structure<br> The + D2 + S + V ……, the + D2 + S + V + ……</p>
    <p> If, because <br> စကားဆက်များ ဖြုတ်လိုက်တော့ <br> The + D2 နဲ့ စရေးပေါ့။ <br> ထိုသို့ D2 ရေးပြီးခါ <br> Subject
        Verb ကပ်လိုက်ပါ။ <br> ကော်မာထည့်ကာ <br> နောက်စာကြောင်း....<br> ရှေ့ပုံစံအတိုင်း လိုက်၍ပြောင်း။<br> The more
        ရေးလိုက်ကြ၊ <br> အငြင်းဝါကျဖြစ်သောအခါ <br> not ဖြုတ် the less ရေးရမှာ၊ <br> subject နာမ်ပုဒ်ဖြစ်နေက <br> be ကို
        ဖြုတ်လိုက်ကြ၊ <br> subject နာမ်စားဖြစ်ရင်ကွယ် <br> be ကို ထည့်ရမယ်၊ <br> adj (adv) ပါပြီး အငြင်းဖြစ်က <br> the
        less adj/adv ပြောင်းလိုက်ကြ။</p>
    <p> (17)<br> Relative Pronoun </p>
    <p> Subject ဟာ လူဖြစ်လာ၊ <br> Who နဲ့ ဆက်လိုက်ပါ။ <br> Objective ဟာ လူဖြစ်တော့ <br> Whom နဲ့ ဆက်လိုက်ပေါ့။ <br>
        ပိုင်ဆိုင်မှုကိုဖော်ပြလို၊ <br> Whose နဲ့ဆက်ပါဆို။ <br> Subject, Object လူမဟုတ်၊ <br> which, that ဆက်လိုက်စို့။
        <br> အရာ၀တ္ထု ဖော်ပြပေး <br> what နဲ့ ဆက်လို့ရေး။</p>
    <p> (18) <br> Article (A-An-The) သုံးနည်း</p>
    <p> ရေတွက်ရတဲ့ နာမ်ရှေ့မှာ <br> A ကိုသုံးကြပါ၊ <br> (အ) အသံပါတဲ့ နာမ်ရှေ့တော့ <br> An ကို သုံးကြပေါ့။ <br> မြစ်၊
        ပင်လယ်နဲ့ သမုဒ္ဒရာ၊ <br> ကျွန်းစု တောင်တွေပါ၊ <br> သတင်းစာ၊ ဟိုတယ်၊ နိုင်ငံများ၊ <br> ရုပ်ရှင်၊ ဇာတ်ရုံ
        မှတ်ကာထား။ <br> လောကကြီးမှာ တစ်ခုတည်းပါ <br> နေ၊ လ၊ မြေကြီး၊ ကောင်းကင်ပြာ၊ <br> အားလုံးရှေ့မှာ The ကိုသုံး <br>
        မှတ်ကြအလွယ်ဆုံး။</p>
    <p> (19)<br> V-1 ပုံစံ ရေးနည်း</p>
    <p> V-1 ပုံစံရေးနည်းကွာ၊ <br> အားလုံးသိအောင် ပြောပြမှာ၊ <br> Subject နောက်မှာ <br> V-1 ကပ် ရိုးရိုးဝါကျမှတ်။ <br>
        Subject ပြီးတော့ <br> do, does လာ not လေး ကပ်လိုက်ပါ၊ <br> ကပ်ပြီး V-1 တပ်၊ <br> အငြင်းဝါကျမှတ်။ <br> Do, Does
        လေးနဲ့ Subject မှာ <br> V-1 လေးလည်း လိုက်ရမှာ။ <br> နောက်ဆုံးမှာ (?) တပ်၊ <br> မေးခွန်းဝါကျမှတ်။</p>
    <p> (20) <br> W.H မေးခွန်းပုံစံ ပြောင်းနည်း</p>
    <p> ဘာမေးတာလည်း အရင်ကြည့်ပါ၊ <br> W.H question စရေးမှာ၊ <br> Helping ပါရင် ရှေ့ပို့ရ <br> ကျန်တာကူးလိုက်ကြ။ <br> Who
        နဲ့ Which နဲ့ သုံးရင်ကွာ <br> နောက်က Noun ကပ်ပါ၊ <br> Helping မပါရင် ခေါ်မှာပေါ့ <br> V-to-do ကိုတော့။ <br> Does
        ကိုရှေ့ကသုံးတဲ့အခါ <br> Verb က (s) ကို ဖြုတ်ရမှာ၊ <br> did ကိုသာသုံးရင်တော့ <br> V1 ပြောင်းမှာပေါ့။</p>
    <p> (21)<br> Preposition အသုံးပြုနည်း<br> နာရီရှေ့မှာ at သုံးပါ၊ <br> မွန်းတည့်၊ အရုဏ်၊ ညလည်းပါ၊ <br> နေ့တွေရှေ့မှာ
        on သုံးတော့၊ <br> နှစ်၊ လ အမည် in နဲ့ပေါ့။ <br> စတင်တဲ့အချိန် form သုံးမှာ <br> ထွက်ခွာအရပ်လည်းပါ၊ <br>
        ကြာတဲ့အချိန် for သုံးတော့၊ <br> နိုင်ငံ၊ မြို့ရွာ in နဲ့ပေါ့။ <br> အရပ်ဌာနရှေ့နားမှာ <br> at ကို သုံးလိုက်ပါ၊
        <br> စီးလို့ရတဲ့ယာဉ်တွေတော့ <br> by နဲ့တွဲမှာပေါ့။</p>
    <p> (22)<br> V-ing ပုံစံ ရေးနည်း</p>
    <p> Subject ပြီးတော့ <br> am, is, are ၊ ing လေး တွဲလိုက်ပါ၊ <br> ရေးပါ မှတ်ပါ ပုံစံများ <br> ing တဲ့လား။ <br>
        Subject ပြီးတော့ <br> am, is, are ၊ not လည်း လိုက်ခဲ့ပါ၊ <br> ing ကို ရေးပါလား၊ <br> အငြင်းဝါကျများ။ <br> Is နဲ့
        Are ကို ရှေ့မှာတည် <br> Subject-ing နောက်ဆုံးမှာ <br> (?) ထား အမေးဝါကျများ။</p>
    <p> (23)<br> V-2 ပုံစံရေးနည်း</p>
    <p> Subject-V 2 တွဲရေးမည်၊ <br> ရိုးရိုးဝါကျဖြစ်ပါသည်၊ <br> Subject-did not-V1 တော့ <br> အငြင်းဝါကျဖြစ်မှာပေါ့။ <br>
        Did ကို ရှေ့ကရေးရမည် <br> Subject-V1 လိုက်ပါသည်၊ <br> (?) ကို နောက်ဆုံးတော့ <br> V2 မေးခွန်း ဖြစ်မှာပေါ့။</p>


</div>